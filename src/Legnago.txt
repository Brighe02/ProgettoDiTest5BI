
'''Legnago''' (''Legnàgo'' in [[lingua veneta|veneto]]<ref>{{cita web|titolo=Provincia In - Storia e curiosità dei 97 Comuni de la Provincia Veronese|url=http://www.larenadomila.it/immagini/paese.htm|accesso=26 novembre 2011|editore=La Rena Domila, l'informassion veronese}}</ref>) è un [[Comune (Italia)|comune italiano]] di {{formatnum:2557}} abitanti della [[provincia di Verona]] in [[Veneto]].

== Geografia fisica ==
=== Territorio ===
Legnago sorge lungo il fiume [[Adige]], nella pianura veronese.

=== Clima ===
{{vedi anche|Stazione meteorologica di Cologna Veneta|Stazione meteorologica di Oppeano}}
Dal punto di vista legislativo, il comune di Legnago ricade nella "[[Classificazione climatica dei comuni italiani|Fascia climatica E]]" con 2.324 [[gradi giorno]],<ref>{{cita web|url=http://www.confedilizia.it/clima-VENETO.htm|titolo=Dati Confedilizia|accesso=9 gennaio 2011|urlmorto=sì|urlarchivio=https://web.archive.org/web/20110520120004/http://www.confedilizia.it/clima-VENETO.htm|dataarchivio=20 maggio 2011}}</ref> dunque, il limite massimo consentito per l'accensione del riscaldamento domestico è di 14 ore giornaliere dal 15 ottobre al 15 aprile.

== Storia ==

Il fiume [[Adige]] ha sempre rivestito, dal [[X secolo]] in poi (quando fu attestato nell'attuale corso) un ruolo fondamentale per lo sviluppo storico<ref name="ReferenceA">Ernesto Berro, ''Legnago. Percorso storico turistico a cura di Ernesto Berro'', Legnago, Girardi editore, 1996</ref> della città di Legnago e di Porto, una frazione sulla riva sinistra del fiume: grazie al loro ruolo difensivo, tali località vennero popolate già in epoche antichissime.

Molteplici sono le tracce che testimoniano una vita molto fiorente già durante l'[[Età del Bronzo]] (XIII secolo a.C.), grazie soprattutto al ritrovamento nel 1931 di una terramara e agli innumerevoli resti archeologici risalenti alla [[civiltà Etrusca]] tutt'oggi conservati presso il Museo Civico Fioroni e il Centro Ambientale ed Archeologico. Successivamente, grazie ai [[civiltà romana|romani]] che si insediarono in quello che lo storico latino [[Tacito]] identificò col ''Forum Allieni'', le campagne circostanti vennero rese fertili e Legnago diventò così un punto di riferimento per la bassa Veronese, così come rimase per secoli.

Dopo che il canale che attraversava Legnago divenne dal [[X secolo]] il corso principale del fiume [[Adige]] e ne furono man mano ampliati gli argini, durante l'[[Alto Medioevo]] Legnago amplia il proprio abitato ed assume il volto di una vera e propria roccaforte militare. Ancor oggi sono visibili alcune testimonianze dell'antica Porta Mantova (Legnago un tempo era completamente fortificata) nei pressi di Piazza Garibaldi, Via Giacomo Matteotti e Corso della Vittoria le quali sono state portate alla luce in seguito ad alcuni lavori di sistemazione della piazza nel 2004 e poi successivamente ricoperti a cavallo tra il 2011 e 2012, in quanto le avversità atmosferiche le stavano deteriorando. La cittadina venne conquistata prima dai [[Longobardi]] e successivamente dai [[Franchi]], fino a diventare attorno al Mille proprietà del [[diocesi di Verona|vescovo di Verona]] il quale la cede al Comune in cambio di Monteforte d'Alpone.
Successivamente, Legnago diventa un possedimento di [[Ezzelini|Ezzelino III da Romano]] per poi passare sotto la dominazione [[Della Scala|scaligera]] dal 1207 fino al 1387. Si susseguirono poi le dominazioni dei [[Visconti]] e dei [[Carraresi]].
[[File:Die Gartenlaube (1866) b 397 2.jpg|thumb|left|Le mura venete a pianta stellare]]
Fondamentale per l'assetto urbanistico di Legnago fu l'annessione voluta dal popolo nel 1405 alla [[Repubblica di Venezia]] poiché fu proprio il governo della Serenissima ad affidare all'architetto [[Michele Sanmicheli]] l'arduo compito di consolidare le fortificazioni (in particolare una rocca) che vennero distrutte durante la guerra dei Cambrai, ridisegnandole a pianta stellare. Le fortificazioni furono però in gran parte smantellate nel 1801 per volere di [[Napoleone Bonaparte|Napoleone]], che poi cedette Legnago con l'intero territorio della soppressa [[Repubblica di Venezia]] all'impero asburgico.
Legnago, all'epoca, era considerato uno dei nodi fluviali più importanti del Veneto per la presenza sulle rive dell'[[Adige]] di un porto, di un ponte mobile progettato per il passaggio dei natanti ed una lunga catena di mulini. Era altresì un rinomato polo culturale grazie alla presenza di scuole, un'accademia letteraria e un teatro.
Alla sconfitta di [[Napoleone Bonaparte|Napoleone]], la cittadina tornò in mano agli austriaci, come parte del regno [[Lombardo-Veneto]], retto da un viceré con sede in Milano e resero Legnago uno dei capisaldi del [[Fortezze del Quadrilatero|Quadrilatero]] nel 1814 assieme a [[Verona]], [[Peschiera del Garda|Peschiera]] e [[Mantova]].

Soltanto con l'annessione del Veneto al [[Regno d'Italia (1861-1946)|Regno d'Italia]] nel 1866 le cose parvero cambiare, nonostante le molte servitù militari che ancora continuarono a sussistere sino a che, alla fine del secolo XIX, per permettere al paese di espandersi al di fuori dai confini della fortezza, vennero abbattute interamente le mura, i bastioni e le porte, di cui rimangono oggi solo pochi resti.

Nel 1868 e nel 1882 si registrarono due rovinose piene dell'[[Adige]] le quali distrussero gran parte del centro urbano. I successivi bombardamenti subiti durante la seconda guerra mondiale, contribuirono a rubare alla cittadina la maggior parte delle opere architettoniche esistenti e, ad oggi, a ricordare l'imponenza di questa importante roccaforte rimane il Torrione (faceva parte della cinta muraria costruita dal [[Michele Sanmicheli|Sanmicheli]]) in Piazza della Libertà.

== Monumenti e luoghi d'interesse ==
Sono diverse le testimonianze architettoniche che caratterizzano l'abitato ed i centri limitrofi. Di seguito sono citati i più rappresentativi.<ref name="Progetto LE VILLE VENETE E IL TERRITORIO anello culturale ed economico">{{cita web|autore=|url=http://www.villevenetemarketing.com/index.php?&go_to=fck_retr&web=LEGNAGO%20-%20BELLEZZE%20ARCHITETTONICHE|titolo=Progetto LE VILLE VENETE E IL TERRITORIO. Anello culturale ed economico|accesso=10 gennaio 2011|urlmorto=sì|urlarchivio=https://web.archive.org/web/20110904115124/http://www.villevenetemarketing.com/index.php?&go_to=fck_retr&web=LEGNAGO%20-%20BELLEZZE%20ARCHITETTONICHE|dataarchivio=4 settembre 2011}}</ref>

=== Architetture religiose ===
==== Duomo di San Martino Vescovo ====

[[File:Duomo di Legnago.JPG|right|thumb|Il Duomo di Legnago]]
In piazza della Libertà si trova il Duomo, opera incompiuta risalente all'[[Neoclassicismo|epoca neoclassica]] e dedicata a [[San Martino Vescovo]], patrono della cittadina. Esso venne ricostruito nei secoli [[XVIII secolo|XVIII]] e [[XIX secolo|XIX]] e inaugurato nel 1814 su progetto di don Francesco Ziggiotti.

{{Vedi anche|Chiesa di San Martino Vescovo (Legnago)}}

==== Campanile di San Rocco ====
Il [[seicentesco]] campanile di [[San Rocco]] presenta lanterna e altarino in stile barocco ed è attorniato da palazzi della stessa epoca, ma ristrutturati. Esso è l'unica testimonianza rimasta della chiesa della Disciplina, demolita nel 1899 per permettere la costruzione dell'adiacente strada.
Alla base del campanile un piccolo altare dedicato a [[San Rocco]], costruito per ricordare la peste del 1630. Altri arredi dell'ex chiesa della Disciplina sono oggi conservati presso la chiesa dell'Assunta.

==== Chiesa dell'Assunta ====
La struttura dell'edificio sacro è ubicata in Corso della Vittoria ed è dedicata alla [[Madonna dell'Assunta]]. La chiesa risale al [[1900]] ed è stata voluta dall'allora parroco don Giuseppe Trecca. La chiesa sorge all'interno di un lotto donato dal comune come “risarcimento” per la demolizione della preesistente [[chiesa della Disciplina]]; qui è conservata la pala della ''Madonna dell'Assunta'', precedentemente collocata nella chiesa demolita. Quest'opera risale al [[XV secolo]] e viene attribuita al [[domenicano]] [[Ranuccio Arvari]]. La Madonna viene rappresentata nel giardino del paradiso con il Bambino in grembo, nella parte superiore il Padre Eterno – posto in un sole dorato - veglia con lo sguardo i protagonisti, una colomba che rappresenta un'allegoria dello Spirito Santo, mentre ai lati sono presenti angeli che offrono in regalo fiori, canti e musiche. Lo stile architettonico della chiesa si può definire [[neogotico]] per la presenza di una [[facciata a capanna]], finestre [[ogiva]]li ed un [[rosone]].

Rimasta chiusa al culto per un lungo periodo, la chiesa venne riaperta solamente nel [[1991]].

==== Chiesa di San Salvaro ====
{{Vedi anche|Chiesa di San Salvaro}}
[[File:Chiesa romanica di San Salvaro.jpg|thumb|Chiesa di San Salvaro.]]
La famosa chiesa [[Architettura romanica|romanica]] si trova nella vicina frazione di San Pietro e risulta essere una delle più antiche strutture del veronese. Dell'origine non si conosce che un accenno probabile, una tradizione leggendaria, mentre la tradizione più attendibile, basata sull'iscrizione posta nell'angolo nord-est della chiesa, è quella che l'aggiudica al [[XII secolo]]: «Contesa Matelda hoc opus fecit fieri 1117 D.I.C.».

L'edificio sarebbe quindi stato eretto nei pressi di una strada romana per volere della contessa feudataria [[Matilde di Canossa]] sopra una preesistente chiesa databile al [[VI secolo]] d.C. (questo è deducibile dal fatto che la [[cripta]] contiene numerosi resti risalenti all'[[Alto Medioevo]]).

Il complesso ha subito un lavoro di ristrutturazione novecentesca il quale, però, ha alterato la posizione originaria di alcuni elementi architettonici (tra i quali il campanile). La facciata è a [[facciata a salienti|salienti]], presenta una [[bifora]] centrale e un portale lunettato, mentre alcuni archetti pensili sono visibili lungo gli spioventi del tetto. L'edificio, all'interno, è formato di tre [[navata|navate]]: quelle laterali sono strette e dividono la navata centrale grazie a cinque tozzi pilastri quadrangolari che sostengono sei [[archi a tutto sesto]] alternati di tufo e laterizi. L'altare è rivolto ad oriente.
Una bella gradinata di marmo rosso, congiunge la parte piana col [[presbitero]], in fondo al quale, nell'abside, si trova l'unico altare su cui si eleva la statua del Salvatore risorto; due scale congiungono poi le navate laterali con la cripta a tre absidi.
Bello è il compendio dell'epopea della Redenzione, rappresentata dagli affreschi e dalle statue. I dipinti nel catino dell'abside (in particolare la Trasfigurazione di Cristo) sono del veronese Daniele dal Pozzo. All'interno della struttura si possono altresì ammirare quindici medaglioni con effigi di santi, otto [[bassorilievo|bassorilievi]] rappresentanti alcuni stemmi austriaci provenienti dalle ormai scomparse [[mura di Legnago]] (molti, infatti, sono i frammenti provenienti dalle ex mura). Il dipinto su muro più facilmente leggibile è la Madonna con Bambino ubicata sulla faccia di un pilastro alla destra del presbiterio. L'immagine più venerata e forse anche la più antica, benché ritoccata più volte nel corso del Novecento (l'originale era di fattura trecentesca), è la Vergine detta la Madonna di San Salvaro, dipinta su una volta della cripta. Era solita essere invocata dalla popolazione locale in occasione di epidemie o di calamità naturali. Nella stessa furono impiegati dei frammenti romani e, prova di tale induzione, sono tutte le pietre lavorate che sostengono i pilastri, i due bellissimi capitelli corinzi di travertino e il fregio che poggia sul nome di Giulio e Emilio figlio di Paolo che aveva alzato il tempietto o al quale era dedicato l'arco sepolcrale, e più di tutto il leone e il cavallo che

==== Santuario della Madonna della Salute ====
La chiesa si trova nella frazione Porto e, originariamente, era stata costruita dai [[domenicani]] durante il [[medioevo]] per essere successivamente ricostruita attorno al [[XVIII secolo]]. I bombardamenti della seconda guerra mondiale hanno distrutto il santuario originale, ma hanno risparmiato il campanile, tutt'oggi visibile anche se isolato dalla nuova costruzione. Su di esso è installato un melodioso concerto di 6 campane in tonalità REb3, realizzato nell'anno 1937 dal fonditore veronese Ettore Cavadini, con campana maggiore del peso di kg 1309.

Il nuovo edificio è stato progettato nel 1946 dall'architetto Giovanni Fregno, il quale ha voluto donargli una [[facciata a salienti]] e una pianta longitudinale. Venne aggiunta anche una [[cripta]] all'interno della quale si sono svolte tutte le funzioni religiose fino al novembre del 1955; anno in cui venne inaugurata la nuova chiesa.

L'antica statua in legno della Madonna della Salute è stata collocata nel 1999 all'interno della cappella situata alla destra del santuario (quest'ultima fu costruita nel 1970) dopo un'attesa di oltre cinquant'anni. Gli interni sono stati decorati con lo stile dell'affresco graffito negli anni Novanta del secolo scorso per opera di frate [[Ugolino da Belluno]] (Silvio Alessandri). Si possono inoltre ammirare alcune opere precedentemente conservate nella chiesa andata distrutta, tra le quali si annovera una Madonna con Bambino attribuita a [[Ranuccio Arvari]].

==== Altre chiese nelle frazioni ====
[[File:I-VR-Vangadizza2.JPG|thumb|Il [[campanile]] della chiesa parrocchiale della Natività di Maria Santissima, sita nella frazione di Vangadizza.]]

A Canove è presente una chiesa dedicata a Sant'Agostino vescovo, mentre in località Casette e Terranegra si trovano le rispettive chiese parrocchiali in onore di [[Sant'Antonio di Padova|Sant’Antonio da Padova]].

Spostandosi a San Pietro, oltre alla sopracitata chiesa di San Salvaro, vi è una chiesa parrocchiale intitolata a [[San Pietro Apostolo]].

Nel piccolo paese di San Vito è visibile una chiesa moderna dedicata a [[San Vito Martire]] e alla [[Maria (madre di Gesù)|Madonna]] della Pace. Nella parte vecchia dello stesso paese è ubicata un'antica pieve.

A Torretta sta una chiesa intitolata alla Madonna del Rosario di Maggio la quale è stata costruita grazie al finanziamento delle sorelle Fioroni. Dopo essere stata distrutta durante le guerre mondiali venne ricostruita dall'architetto legnaghese Giovanni Fregno.

La chiesa parrocchiale di Vangadizza è dedicata alla [[Natività di Maria Santissima]] e ospita una Madonna eseguita da [[Claudio Ridolfi]] oltre ad un trittico in bassorilievo risalente al [[Trecento]], alcune tele di scuola veneta del Farinati e del Barbieri e una lunetta con Cristo benedicente. Questa chiesa fu abbazia dei Camaldolesi durante la metà del X secolo. Nella contrada Capitello si può inoltre trovare un edificio dedicato alla [[Maria Addolorata]].

Infine a Vigo è presente una chiesa risalente al [[Seicento]] (ingrandita nel 1857 e consacrata nel 1948) intitolata, come il Duomo, al patrono [[San Martino Vescovo]]. All'interno sono conservate due tele del Seicento, un affresco raffigurante una Madonna di [[Domenico Riccio]] detto il Brusasorci e la Deposizione del Farinati.

=== Architetture civili ===
==== Il Torrione ====
[[File:Torrione.JPG|right|thumb|Torrione]]
In piazza della Libertà, a pochi passi dal Duomo, fa bella mostra di sé il Torrione; unico esemplare rimasto delle mura che circondavano la cittadina. Esso viene altresì considerato il simbolo della città di Legnago proprio perché ricalca la storia architettonica e militare autoctone. Anticamente è stato usato con la funzione di prigione (qui sono stati incarcerati alcuni patrioti tra i quali il conte Emilei di Verona e il poeta [[Aleardo Aleardi]]).

Le mura cittadine (e quindi anche il Torrione) sono state costruite a partire dal 1525 durante il dominio della [[Serenissima]], in seguito alla rovinosa [[guerra della Lega di Cambrai]]. La costruzione delle mura bastionate terminò solamente nel 1559 e, negli anni, vide il susseguirsi di architetti illustri quali sono [[Bartolomeo d'Alviano]], [[Giovanni Giocondo|Fra' Giocondo]], [[Michele Leoni]] e [[Michele Sanmicheli]]. L'opera veneziana venne successivamente ammodernata dai francesi prima e dagli austriaci poi (si ricorda che Legnago faceva parte del cosiddetto [[Fortezze del Quadrilatero|Quadrilatero]]). Le mura perderanno il loro ruolo difensivo dopo l'annessione al [[Regno d'Italia]] e saranno demolite nel 1887 per quanto riguarda la parte destra dell'[[Adige]] e durante gli anni Venti nella parte sinistra del fiume per lasciare il posto all'espansione delle cittadine di Legnago e Porto.

Il torrione è stato più volte restaurato subendo, nel corso degli anni, pesanti variazioni rispetto alla sua architettura originale (numerose sono state le critiche anche durante l'ultimo restauro per l'aggiunta di una parte superiore che originariamente non esisteva).

Altri frammenti delle mura sono oggi visibili presso il cortile dell'istituto Canossiano in via Leopardi e nei pressi dell'ex ospedale militare austriaco (oggi trasformato nel Centro Ambientale ed Archeologico).

==== Ex macello ====
Ad oggi questo edificio è la sede del Gruppo [[Alpini]] e viene utilizzato anche in occasione di aggregazioni culturali e sociali, ma la sua forma originaria risale all'epoca in cui Legnago era dominata dagli austriaci.

La struttura si presenta con un accesso voltato ed un portale che ricorda l'epoca classica dal quale si dipartono due accessi laterali che conducono alla corte centrale. Il pavimento è in pietra vulcanica.

Il macello è stato distrutto dall'inondazione dell'[[Adige]] del 1882 e successivamente costruito da Giuseppe Tavecchio,"padre di Silvio a sua volta padre di Silvia e Alessandro attualmente residente in via malon 47 coniugato con Anna Maria Rossato, avente 2 figli di nome: Stefano padre di Chiara Silvia, e Luca padre di Mattia", facendo riferimento ad un vecchio progetto austriaco. La struttura fu adibita a macello fino al 1976, dopodiché conobbe un periodo di oltre venticinque anni di abbandono. Solamente in epoca moderna è stato concesso in comodato al Gruppo Alpini i quali con l'aiuto dei volontari e del supporto economico garantito dalla Fondazione Cassa di Risparmio lo hanno recuperato grazie all'intervento dell'architetto Lodovico Scodellari.

L'edificio ad oggi è così suddiviso: nella parte destra vi sono le stanze riservate al Gruppo Alpini di Legnago mentre nella parte sinistra sono presenti alcuni spazi di servizio ed il sottotetto dove si trovano le sale per il coro, per le riunioni ed un deposito. Sempre nella parte sinistra della struttura, è presente un'area che originariamente era adibita alla lavorazione della carne ad oggi trasformata in una sala munita di palco ed utilizzata per rappresentazioni teatrali o convegni.

==== Gli scavi di Porta Mantova ====
Nel 2003, a seguito di alcuni lavori eseguiti dal Comune di Legnago per la sistemazione di Corso della Vittoria, sono tornati alla luce alcuni resti di una delle quattro porte di cui disponeva la città durante il periodo in cui era fortificata. Legnago, infatti, oltre ad alcune rocche poste a difesa del ponte, era dotata di quattro porte (due delle quali erano situate nell'odierna frazione Porto): Porta San Martino, Porta Mantova (in seguito chiamata anche Porta Nuova) e Porta Padova. I resti erano in buono stato di conservazione ed occupavano una superficie di circa 380m<sup>2</sup>. Le mura sono state costruite utilizzando diversi materiali tra i quali si annoverano: mattoni, ciottoli fluviali, pezzame laterizio e calcare bianco.
Stando alle ricostruzioni si possono individuare i locali del corpo di guardia dei soldati, il casello per il vigilante in servizio, due prigioni militari e la latrina.

Questi reperti hanno rappresentato uno dei pochi resti di un passato importante della città fortificata, inoltre durante gli scavi archeologici sono state rinvenute anche alcune importanti testimonianze che potrebbero aiutarci a capire meglio quale fosse l'uso della porta. Tra i frammenti rinvenuti si annoverano: frammenti ceramici, elementi lapidei, frammenti vitrei, materiali ferrosi (in particolare tre grate da finestra, un fittone da muro con anello, una moneta austro-ungarica e una palla da fucile), una moneta e un manufatto in ottone, varie pipe di terracotta, vetri, cuoio e bottoni.

Nel dicembre 2011, con la nuova giunta comunale, i ruderi delle fondamenta di Porta Mantova sono stati ricoperti di teli protettivi e nuovamente sotterrati, con ripristino del piano di calpestio; ciò per le richieste avanzate dai negozianti del centro e per esigenze di viabilità<ref>Roberto Rettondini, consiglio comunale. L'Arena del 30/11/2011.</ref>.

==== I leoni di Venezia ====
[[File:Statua Leone di San Marco di via XX settembre (Legnago) 01.JPG|thumb|Il Leone di San Marco sito all'incrocio tra viale dei Caduti e via XX Settembre.]]
A Legnago e Porto si possono facilmente trovare cinque leoni in pietra di [[Michele Sanmicheli]]. Essi vengono rappresentati secondo l'iconografia classica della [[Repubblica di Venezia]]: sotto gli artigli tengono aperto il Vangelo di San Marco ed è possibile leggere la scritta «Pax tibi Marce evangelista meus»; le zampe anteriori poggiano sulla terra mentre quelle posteriori sul mare ad evidenziare quindi che Venezia era una potenza sia di terra, sia di mare.

==== Palazzo Scodellari ====
Detto anche "Palazzo De' Provveditori e Capitani" poiché durante il [[Quattrocento]] è stato sede dei Provveditorati e dei Capitani di Venezia. L'edificio risale al [[XV secolo]] e nella facciata è presente una [[bifora]].

=== Aree naturali ===
==== Il parco cittadino ====
Noto grazie all'anello sul quale, a partire dal 1898, si cimentarono alcuni campioni dell'ippica (cavalli francesi e inglesi), del ciclismo ([[Giro d'Italia]]: tappa Venezia-Legnago nel 1936) e del motociclismo ([[Omobono Tenni]]).<ref name="ReferenceA"/>

==== La Verbena dell'Adige ====
[[Oasi naturale]] lungo il territorio [[golena]]le del [[fiume Adige]].

== Società ==
=== Evoluzione demografica ===
Al 1º gennaio 2012 il comune contava {{formatnum:25439}} abitanti ovvero 161 abitanti in meno rispetto all'inizio del 2011. Le frazioni più popolose sono Porto con {{formatnum:4385}} abitanti, seguita da Legnago capoluogo {{formatnum:3876}}, Casette {{formatnum:3714}}, Terranegra {{formatnum:3276}}; la frazione meno popolosa è invece Torretta con 139 abitanti.

{{Demografia/Legnago}}

=== Istituzioni, enti e associazioni ===
Ha sede nel comune l'Ospedale Mater Salutis.<ref name="ULSS 21 Legnago">{{cita web|autore=|url=http://www.aulsslegnago.it/p_strut_ospedale_2.htm|titolo=Struttura ULSS 21 Legnago|accesso=10 gennaio 2011|urlmorto=sì|urlarchivio=https://web.archive.org/web/20110614235238/http://www.aulsslegnago.it/p_strut_ospedale_2.htm|dataarchivio=14 giugno 2011}}</ref>

== Cultura ==
=== Teatro ===
==== Teatro Salieri ====
[[File:Teatro Salieri.JPG|right|thumb|Il teatro Salieri]]
{{Vedi anche|Teatro Salieri}}
La città di Legnago può vantare di questa struttura teatrale a partire dal 1911, anno in cui Vittorio Bressan e Benvenuto Maggioni iniziarono la costruzione del teatro<ref name="Storia del teatro Salieri">{{cita web|autore=|url=http://www.teatrosalieri.it/index.asp?m0=visitateatro&m1=storia|titolo=Storia del teatro Salieri|accesso=10 gennaio 2011|urlmorto=sì|urlarchivio=https://web.archive.org/web/20110103102129/http://www.teatrosalieri.it/index.asp?m0=visitateatro&m1=storia|dataarchivio=3 gennaio 2011}}</ref> su commissione della "Società anonima teatrale". A causa dello scoppio del [[prima guerra mondiale|primo conflitto mondiale]], i lavori di costruzione subirono una battuta d'arresto (mancavano alcuni lavori di sistemazione del tetto e della facciata) e furono ripresi in gran fretta nel 1925 per poter festeggiare il 1º centenario della morte di [[Antonio Salieri]], noto musicista legnaghese al quale fu dedicato il teatro. Alcune difficoltà economiche colpirono la “Società anonima teatrale” la costrinsero a cedere la struttura al Comune, il quale la adibì a sala cinematografica.

L'interno del teatro e la sua facciata furono pensati nel 1941 dall'architetto [[Luigi Piccinato]], ma tale progetto non venne portato a termine e il teatro venne ultimato solamente dopo il [[seconda guerra mondiale|secondo conflitto mondiale]]. Il teatro Salieri venne inaugurato il 15 settembre 1956 e per oltre trent'anni il suo calendario è sempre stato ricco di rappresentazioni teatrali, oltre ad essere usato anche come sala cinematografica.

L'edificio venne chiuso nel 1989 per poter permettere la realizzazione di alcuni lavori di ristrutturazione e di manutenzione straordinaria al fine di adeguarlo alle norme di legge. Luciano Cenna, l'architetto a cui è stato affidato questo lavoro, ha preferito operare attraverso un restauro conservativo recuperando tutti gli elementi preesistenti.

In seguito a questi lavori, il teatro è stato nuovamente inaugurato il 13 febbraio 1999.

=== Il Museo Fioroni ===
Il museo<ref name="Museo Fioroni">{{cita web|autore=|url=http://www.fondazione-fioroni.it/museo.htm|titolo=Il museo Fioroni|accesso=10 gennaio 2011|urlmorto=sì|urlarchivio=https://web.archive.org/web/20101223213419/http://www.fondazione-fioroni.it/museo.htm|dataarchivio=23 dicembre 2010}}</ref> è ubicato nel palazzo ottocentesco chiamato Villa Fioroni, edificio risalente al 1887, che custodisce una raccolta privata della famiglia Fioroni. La struttura sorge nel Viale della Stazione ed è oggi sede dell'omonima Fondazione culturale (costituita grazie all'impegno e alla dedizione della fondatrice – [[Maria Fioroni]] – e riconosciuta come Ente morale dello Stato italiano nel 1958). Di particolare interesse è la “Sala Orientale” situata al piano terra della struttura la quale accoglie souvenir esotici e trofei di caccia grossa (si possono infatti ammirare lunghi fucili coloniali, vestiti di capi tribù africani e orientali oltre ad oggetti raccolti dal sig. Fioroni durante le sue spedizioni e foto d'epoca), mentre al primo piano nelle “Sale del Risorgimento” sono visibili alcuni cimeli di patrioti legnaghesi. Interessante anche la camera da letto, appartenuta all'Hotel Paglia, all'interno della quale alloggiò Giuseppe Garibaldi. Oggi il museo ha stretto varie collaborazioni con attori turistici locali per promuovere il patrimonio storico-culturale legnaghese puntando soprattutto sulla formazione degli alunni delle scuole primarie.

Nella stessa struttura si possono inoltre trovare la Biblioteca Civica e l'archivio. La biblioteca Fioroni è stata inaugurata l'11 ottobre 1964 dall'onorevole [[Luigi Gui]] il quale ha consegnato a [[Maria Fioroni]] la medaglia d'oro dei benemeriti dell'Arte e della Cultura. Essa può vantare un patrimonio librario di oltre 40.000 volumi e si sostenta grazie a donazioni ricevute da privati (tra i quali il professor [[Gino Barbieri (economista)]] che ha permesso l'acquisto di 13.000 volumi). L'archivio del museo risulta essere tra i più importanti della bassa Veronese poiché esso custodisce documenti risalenti al [[XVI secolo]]; tra questi il più antico e prezioso risulta essere un catasto del [[Quattrocento]] il quale è sopravvissuto alla distruzione dell'antico archivio del Comune durante la guerra dei Cambrai. Si possono inoltre trovare: gli atti dei consigli comunali svoltesi in età veneziana, i ''libri expensarum'' (libri contabili, mappe, proclami), l'archivio [[Ottocento|ottocentesco]] del Consorzio di Bonifica Valli Grandi Veronesi (registri contabili, mappe del territorio, progetti di lavori effettuati), fotografie e documenti vari relativi alla [[prima guerra mondiale]], la [[fascismo|dominazione fascista]] e la [[seconda guerra mondiale]].<ref>AA.VV., ''Legnago musei'', Legnago, Grafiche Stella, 2010, p. 58</ref>

=== Il Centro Ambientale ed Archeologico ===
{{vedi anche|Centro ambientale archeologico di Legnago}}
Il [[Centro ambientale archeologico di Legnago|Centro Ambientale ed Archeologico]] è stato ricavato dall'ex [[ospedale militare]] austriaco "alla Prova" nonché ex [[polveriera]] dell'epoca della [[prima guerra mondiale]], accanto al ponte vecchio ben restaurato e valorizzato. La struttura originale risale all'[[Ottocento]] quando gli austriaci lo utilizzarono come caserma di cavalleria prima, ed ospedale poi. Il restauro è avvenuto nel 1999 rispettando e conservando la struttura preesistente. Il centro è stato voluto dal Consorzio di Bonifica Valli Grandi e Medio Veronese e la sua attività viene portata avanti grazie ad alcuni progetti congiunti dei comuni di [[Cerea]] e Legnago i quali mirano a tutelare e salvaguardare gli ambienti fluviali circostanti e sviluppare progetti archeologici.<ref name="Storia del Centro Ambientale ed Archeologico">{{cita web|autore=|url=http://www.centroambientalearcheologico.it/lastoria.html|titolo=Storia del Centro Ambientale ed Archeologico|accesso=13 novembre 2013|urlmorto=sì|urlarchivio=https://web.archive.org/web/20131113161151/http://www.centroambientalearcheologico.it/lastoria.html|dataarchivio=13 novembre 2013}}</ref>

Esso è uno dei musei più estesi del [[nord Italia]] e conserva materiali unici tra i quali monili, armi, vasellame, e ricostruzioni di insediamenti e necropoli ritrovati nelle campagne della pianura veronese. Anche il Centro Ambientale ed Archeologico sta coinvolgendo le scuole per rendere i futuri cittadini più consapevoli e rispettosi dell'ambiente naturale ed archeologico che ci circonda.<ref>AA. VV., ''Legnago musei'', Legnago, Grafiche Stella, 2010, p. 13</ref>

== Economia ==
Legnago presenta nel territorio comunale molte aziende produttrici di impianti per il riscaldamento, il condizionamento dell'aria, caldaie e radiatori. Oltre ad essere un importante polo economico (si citano la presenza di innumerevoli industrie che spaziano dal settore tessile – calzaturiero, al comparto agroalimentare per poi passare al settore del ferro, della meccanica e della chimica) sviluppatosi a seguito del boom degli anni '80, nella periferia del comune si trovano coltivazioni di mais, frumento, soia, barbabietole, uva, frutta e ortaggi oltre all'allevamento di bovini ed ovini<ref name="ReferenceA"/>.

Numerosi sono i negozi all'interno del centro storico oltre alla capillare presenza di centri commerciali situati presso le più importanti vie di comunicazione.

== Infrastrutture e trasporti ==
=== Strade ===
Il comune è interessato dalla [[strada statale 434 Transpolesana]], che a causa del suo ammodernamento ha declassato a [[strada provinciale]] la ex Strada Statale 499 Rodigina che ne attraversava il centro e dalla [[strada Regionale 10 Padana Inferiore]], già [[strada statale|SS]] 10.

=== Ferrovie ===
Legnago è servita dall'[[Stazione di Legnago|omonima stazione]] collegata alle linee ferroviarie [[Ferrovia Verona-Rovigo|Verona-Legnago-Rovigo]] e [[Ferrovia Mantova-Monselice|Mantova-Monselice]], il cui traffico passeggeri è gestito in consorzio da [[Trenitalia]] e dalla [[Sistemi Territoriali]]. I treni in transito sono esclusivamente regionali.

=== Aeroporti ===
Nel comune si trova l'[[Aeroporto di Legnago]], scalo utilizzato per voli turistici e manifestazioni aeree.

=== Mobilità urbana ===
I trasporti urbani e interurbani di Legnago vengono svolti con autoservizi di linea gestiti da [[ATV (Verona)|ATV]].<ref name="ATV linee urbane Legnago">{{cita web|autore=|url=http://www.atv.verona.it/flex/cm/pages/ServeBLOB.php/L/IT/IDPagina/73|titolo=ATV servizio urbano di Legnago|accesso=10 gennaio 2011|}}</ref><ref name="ATV linea extraurbana 144">{{cita web|autore=|url=http://tech.atv.verona.it/atv_www/orari_extraurb/pdf/144.pdf|titolo=ATV linea 144 Verona-Bovolone-Cerea-Legnago|accesso=10 gennaio 2011|}}</ref>

== Sport ==
;Calcio:
* [[Associazione Calcio Legnago Salus]]: fondata nel [[1921]] e militante in Serie C.
* G.S.P. Vigo: nata nel [[1944]] è la squadra di calcio della frazione di Vigo.
* U.S.D. Porto Legnago 1978: nata nel [[1978]] è la squadra di calcio della frazione di Porto, milita in [[Seconda Categoria|2ª Categoria]].

;Pallavolo:
* A.S.D. Pallavolo Legnago: fondata nel 1969, associazione sportiva iscritta al CONI e associata FIPAV.
* A.S.D. Griffon Volley: fondata nel 1969, squadra femminile.

;Basket:
* Legnago Basket: militante in Promozione

=== Impianti sportivi ===
A Legnago è presente lo [[Stadio Mario Sandrini]] e diverse strutture sportive.<ref name="comune.legnago.vr.it">{{cita web|url=http://www.comune.legnago.vr.it/cultura-e-sport/impianti-sportivi/566.html|titolo=Impianti sportivi del comune di Legnago|accesso=10 gennaio 2011}}</ref>